# Määrittelydokumentti (TKT, suomi)

## Ohjelmointikieli

Projektissa on tarkoitus käyttää ohjelmointikielenä _Javascriptiä_ ajaen sitä _Docker_-kontissa kehityksenaikaisesti. Vertaisarviointi onnistuu luonteviten JS, Python ja Java.

## Käytettävät algoritmit ja tietorakenteet

Projektissa on tarkoitus käyttää _A\*_-reitinhakualgoritmiä ja sen toteutukseen tarvitaan _prioriteettijono_-tietorakenne.

## Ratkaistava ongelma ja algoritmien sekä tietorakenteiden valinnan perustelut

Projektissa on tarkoitus toteuttaa reittiopas löytääkseni nopeimman reittiyhteyden käyttäen tausta-aineistona HSL:n tarjoamaa avointa aikatauludataa Digitransitin API:n kautta. Reittihaku on tarkoitus toteuttaa nopeimman reitin löytäminen ajan suhteen kahden pisteen väliltä.

Alunperin ajatus oli vertailla Djikstra vs. IDA\*. Kuitenkin sähköpostiviestien vaihdon yhteydessä liittyen ohjelmointikielivalintaan sain suosituksen _A\*_:n sopivuudesta tähän ongelmaan, ja sen pohjalta lähdin tutkimaan toteuttamista. Kun algoritmiksi valikoitui _A\*_, niin tietorakenteiden valinta pohjautui siihen. Djikstran algoritmiin pohjautuvana _A\*_ tarvitsee tietorakenteekseen _prioriteettijonon_.

A\*:n tehokkuus pohjautuu siihen, että verrattuna Djikstraan se ei tee niin paljoa etsimistyötä suhteessa mahdollisiin esteisiin ja ahneeseen paras-ensin hakuun ettei yritä tehdä reittiä, joka törmää esteeseen ja pituutta tulee sitä kautta lisää.

Sivujuonteena olen jo pitkään halunnut tutustua HSL:n tarjoamaan avoimeen aineistoon, ja sen tarjoamiin mahdollisuuksiin. Samalla pääsen ymmärtämään tarkemmin kuinka sovelluslogiikka Reittioppaan takana toimii.

## Ohjelman syötteet ja niiden käyttö

Ensimmäisessä vaiheessa reititys tapahtuu käyttäen lähtöpisteenä ja kohdepisteenä jotain joukkoliikenteen pysäkkiä (pysäkkikoodia), mutta lopputuotteen tavoitteena on toteuttaa lähtö- ja kohdeosoitteen perusteella. Näitä lähtö- ja kohdepisteitä käytetään reitin määrittämiseen.

## Tavoitteena olevat aika- ja tilavaativuudet (m.m. O-analyysit)

A\*-algoritmin osalta aikavaativuus pahimmillaan voi olla verkon kaarien määrä, jos kaikki vaihtoehdot joudutaan tarkastelemaan kertaalleen haun aikana. Tilavaatimus noudattelee aikavaativuuksia.

Prioriteettijonossa aikavaativuudet noudattelevat minimikeon aikavaatimuksia eli lisääminen ja poistaminen on O(log n) (Laaksonen, 2021). Tilavaatimus vastaa taulukon pituutta eli siellä olevien alkioiden määrää, O(n).

## Lähteet

-   Laaksonen A, 2021, "Tietorakenteet ja algoritmit", luettu 6.11.2021. Saatavilla: [https://www.cs.helsinki.fi/u/ahslaaks/tirakirja/](https://www.cs.helsinki.fi/u/ahslaaks/tirakirja/)
-   Santoso L, Setiawan A & Prajogo A, 2010, "Performance Analysis of Dijkstra, A\* and Ant Algorithm for Finding Optimal Path Case Study: Surabaya CityMap", luettu 6.11.2021. Saatavilla [http://fportfolio.petra.ac.id/user_files/04-021/MICEEI2010.pdf](http://fportfolio.petra.ac.id/user_files/04-021/MICEEI2010.pdf)
-   Patel A, vuosi ei tiedossa, "Introduction to A\*", luettu 6.11.2021. Saatavilla: [http://theory.stanford.edu/~amitp/GameProgramming/AStarComparison.html](http://theory.stanford.edu/~amitp/GameProgramming/AStarComparison.html)
-   Patel A, 2014, "Introduction to A\* Algorithm", luettu 6.11.2021. Saatavilla [https://www.redblobgames.com/pathfinding/a-star/introduction.html](https://www.redblobgames.com/pathfinding/a-star/introduction.html)
-   Hart P, Nilsson N & Raphael B, 1968, "A Formal Basis for the Heuristic Determination of Minimum Cost Paths", luettu 6.11.2021. Saatavilla: [https://ieeexplore.ieee.org/document/4082128](https://ieeexplore.ieee.org/document/4082128) (alkuperäinen A\* paperi muistiin tutkittavaksi)
